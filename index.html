
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Smulkaus ir vidutinio verslo skatinimo priemonių
veiksmingumo vertinimas
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Temos aktualumas. Smulkus ir vidutinis verslas yra neatsiejama ir užimanti svarbų vaidmenį
ekonomikos dalis. Sėkmingai išvystytas smulkaus verslo sektorius suteikia rinkai būtiną lankstumą,
kuria naujas darbo vietas, taip spręsdamas užimtumo problemas, pritraukia investicijas, aptarnauja
didžiąsias įmones, teikia prekes ir paslaugas vartotojams, diegia naujoves bei gerina šalies ekonomikos
stabilumą ir augimą. Smulkaus ir vidutinio verslo sektorius sugeba greičiausiai pajusti rinkoje
atsiradusius paklausos ir pasiūlos pokyčius bei prie jų prisitaikyti. Smulkaus ir vidutinio verslo
subjektai nesugeba vienodai konkuruoti su didelėmis įmonėmis, todėl Lietuvai tapus Europos Sąjungos
nare atsirado daugiau galimybių verslo vystymui. SVV skiriamas svarbus vaidmuo Lisabonos
strategijoje, taip pat smulkaus ir vidutinio verslo veiklą skatina ES struktūriniai fondai, kurie siekia
padėti ne tik šalių nacionalinėje, bet ir tarptautinėje Europos rinkoje.
Tyrimo problema. Smulkaus ir vidutinio verslo plėtra yra labai svarbi Lietuvos ekonomikoje,
nes jo išsivystymo lygis rodo šalies ekonominę padėtį. Dėl šios priežasties valstybė siekia skatinti
naujų įmonių atsiradimą ir didinti plėtros galimybes, tačiau įmonės susiduria su paramos ieškojimo, jos
gavimo ir panaudojimo kliūtimis, todėl įmonių verslo plėtra nėra sparti.
Tyrimo objektas. Smulkaus ir vidutinio verslo skatinimo priemonių veiksmingumo
vertinimas.
Tyrimo tikslas. Išanalizuoti siūlomas verslo skatinimo priemones bei įvertinti šių priemonių
veiksmingumą.
Darbe siekiama įgyvendinti šiuos uždavinius:
• Pateikti smulkaus ir vidutinio verslo sampratą.
• Išskirti smulkaus ir vidutinio privalumus ir trūkumus.
• Apibendrinti paramą verslui ir aptarti esamas paramos formas.
• Įvertinti paramos efektyvumą.
Hipotezė 1: Lietuvoje smulkaus ir vidutinio verslo objektai nepakankamai aktyviai naudojasi
verslo skatinimo priemonėmis.
Hipotezė 2: vidutinio ir smulkaus verslo plėtros sąlygos Lietuvoje nėra palankios, nes
teikiamos paramos formos nėra efektyvios.
Tyrimo metodai. Tyrimui atlikti buvo naudojama mokslinės literatūros analizė ir
sisteminimas, statistinių duomenų lyginamoji analizė, teisinių dokumentų analizė. Rašant darbą buvo
naudojami statistikos departamento prie Lietuvos Respublikos Vyriausybės, Lietuvos Respublikos
Seimo ir Vyriausybės išleisti įstatyminiai aktai, Lietuvos ekonomistų moksliniai straipsniai ir darbai,
taip pat naudotąsi interaktyviais duomenų šaltiniais.
8
Darbo struktūra. Darbas be įvado, išvadų bei pasiūlymų susideda iš trijų dalių. Pirmoje darbo
dalyje pateikiama smulkaus ir vidutinio verslo koncepcija mokslinėje literatūroje, apibrėžiama
smulkaus ir vidutinio verslo samprata, pateikiami smulkaus ir vidutinio verslo privalumai ir trūkumai.
Antroje darbo dalyje aptariama verslo plėtros samprata ir galimos plėtros kryptys, taip pat pateikiamos
paramos verslui formos ir valstybės tiesioginė bei netiesioginė parama. Nagrinėjama smulkaus ir
vidutinio verslo parama bei išskiriamos dvi pagrindinės paramos rūšys: finansinė ir nefinansinė
parama. Taip pat aptariama Europos Sąjungos struktūrinių fondų teikiama parama smulkaus ir
vidutinio verslo kūrimui ir skatinimui. Paskutiniojoje darbo dalyje atliekamas smulkaus ir vidutinio
verslo įmonių tyrimas. Aptariama atliekamo tyrimo metodologija. Analizuojami anketinės apklausos
metu gauti duomenys, kurių pagrindu yra suformuojamos darbo išvados ir teikiami pasiūlymai
smulkaus ir vidutinio verslo sąlygų gerinimui bei plėtrai. Darbe taip pat pateikiama anotacija bei
santrauka lietuvių ir anglų kalbomis. Darbe yra 22 lentelės, 17 paveikslų, 73 literatūros šaltiniai, 10
priedų.
9
1. SMULKAUS IR VIDUTINIO VERSLO TEORINIAI ASPEKTAI
1.1. Verslo koncepcija mokslinėje literatūroje
Dabartiniais laikais verslininkystės ir verslo temos plačiai aptarinėjamos vadybos ir
ekonomikos specialistų, jos taip pat vienos iš svarbiausių tyrinėjimų objektų. Verslininkystė ne tik
skatina verslo augimą, mažina vieną didžiausių ekonominių ir socialinių problemų - aukštą nedarbo
lygį, kuria naujas technologijas, pateikia vartotojams naujas prekes ir paslaugas, bet ir išlaiko rinką
konkurencingą. (Žilinskas, Martinkus, Staleronka, 2004). Mokslinėje literatūroje yra pateikiama daug
verslininkystės sampratų, o taip nutinka todėl, kad šią sąvoką galima suprasti ir apibūdinti remiantis
įvairiais aspektais. Tačiau iš esmės daugelis autorių pačią verslininkystės esmę apibūdina panašiai,
tačiau nori pabrėžti skirtingus verslininkystės komponentus.
Verslininkystė - „tai idėjos brandinimas ir organizacijos sukūrimas tai idėjai įgyvendinti“.
(Gegieckienė, Graikšienė, 2009, p. 124-125). Verslininkas stebintis aplinkinius pokyčius turi reaguoti į
juos ir juos išnaudoti kaip gamybos veiksnius, kad pateiktų vartotojams naujų prekių ar paslaugų.
Verslas gali atsirasti tada, kai individas ar verslininkas ieško pokyčių, sutelkia dėmesį į tai, kad jie
prasidėtų, reaguoja ir juos, ir pasinaudoja jais kaip gera galimybe. Tačiau verslininkystė nėra lengvas
pasirinkimas, nes tai gyvenimas be apsaugos, skatinantis nuolat galvoti ir priimti rizikingus
sprendimus, o už priimtus neteisingus sprendimus yra baudžiama be gailesčio. (Gegieckienė ir kt.,
2009).
Verslas - „tai ūkinė veikla, apimanti prekių gamybą bei prekybą ir įvertinanti jų tarpusavo
sąveiką“. (Paunksnienė, Antanavičienė, Peleckis, 2011, p. 44) Tai pats bendriausias verslo
apibūdinimas, kadangi pagrindinis verslininko tikslas yra pelno siekimas, todėl jam reikia pasirinkti
optimaliausią variantą teikiant prekes ir paslaugas, kurios tenkina vartotojų poreikius. (Paunksnienė ir
kt., 2011).
„Verslas skiriasi nuo valdymo tuo, kad jis apima gamybos pokyčių iniciatyvą bei naujų
organizacijų kūrimą, o valdymas - tebevykstančio proceso koordinavimą organizacijoje“. (Žilinskas,
Martinkus, Staleronka, 2004, p. 9) XX a. 5-ojo dešimtmečio pradžioje verslininkystės terminą
išpopuliarino austrų ekonomistas Džosefas Šumpeteris. Jis manė, kad ekonominė sistema gali būti tik
tokia, kurią dažnai laužo “daugiametė kūrybinio griovimo vėtra“. Šią vaizdingą frazę galima naudoti ir
dabartiniame verslo pasaulyje. D. Šumpeteris manė, kad su ekonominiais procesais susiję verslininkai,
nes būtent jie tuos procesus ir skatina. (Žilinskas ir kt., 2004).
Verslą galima apibūdinti kaip užsiėmimą, kurio dėka gaminant prekes ar teikiant paslaugas
kitiems vartotojams yra uždirbami pinigai. Mokslinėje literatūroje galima rasti daug ir įvairių verslo
apibrėžimų. Ekonomisto požiūriu verslininkas yra asmuo, kuris sugeba sujungti lėšas, darbą ir
10
medžiagas taip, kad išaugtų jų visuminė vertė, o verslininkystė apibrėžiama kaip dinamiškas procesas
gausinantis turtą. (Juozaitienė, Staponkienė, 2002)
Verslas - tai ne vien organizavimas ir valdymas, jį galima suskirstyti į 4 etapus:
1. Naujos idėjos paieška ir jos įvertinimas;
2. Verslo plano sudarymas;
3. Išteklių paieška;
4. Įsteigtos įmonės valdymas.
Tam kad verslas būtų sėkmingas ir vartotojai reikiamu metu gautų reikalingas prekes ir
paslaugas, būtinas asmuo, kuris tą koordinuotų. Šis asmuo vadinamas verlininku, kuris pasižymi savo
charakteriu, ekonomikos ir finansų žiniomis, rinkodaros supratimu, vadovavimo ir pardavimų
įgūdžiais. Taip pat verslininką galimą būtų apibūdinti kaip asmenį, tikintį savo verslo idėjos sėkme ir
linkusį rizikuoti tam, kad ateityje gyventų geriau. Nuo jo atkaklumo, darbštumo, užsibrėžto tikslo
siekimo, darbo kontrolės, rizikos įvertinimo ir sugebėjimo planuoti ir priimti teisingus sprendimus
priklauso verslo sėkmė. (Gegieckienė ir kt., 2009).
Verslas - „tai veikla, teikianti naudą verslininkui ir kitiems asmenims, tarpininkaujanties prekių
mainams“. (Žilinskas, Martinkus, Staleronka, 2004, p. 10) Iš šio apibrėžimo galime daryti išvadą, kad
verslas atsiranda tada, kai teikiama ar gaunama nauda yra pagrįsta prekių mainais. Tai reiškia, kad jei
gamintumėmės produktą savoms reikmėms, tai galima būtų laikyti labdara ar panašiai, tačiau jei tas
pats pagamintas produktas būtų parduotas tai šią veiklą jau galima būtų vadinti verslu. (Žilinskas ir kt.,
2004).
1.2. Smulkaus ir vidutinio verslo samprata
Smulkus ir vidutinis verslas laikomas neatskiriama kiekvienos šalies ekonomikos dalimi, nes
jis gali paveikti šalies ekonomikos konkurencingumą ir gyvybingumą, sprendžia šalies užimtumo
problemas, užsiima netradiciniais verslais, ir taip pat smulkų ir vidutinį verslą galima laikyti didžiųjų
įmonių užuomazga. (Baršauskas, 2003) Mažos ir vidutinės įmonės bei verslumas yra pripažįstami
Europos ekonominio ir socialinio vystymosi plėtros varikliu, nes jų plėtros dėka, yra sukuriamos
naujos darbo vietos, skatinamas tarptautinis konkurencingumo augimas, naujovių diegimas ir verslumo
skatinimas. Lisabonos strategijoje yra teigiama, kad mažos ir vidutinės įmonės yra atramos taškas,
norint Europos Sąjungą padaryti „konkurencingiausia ir dinamiškiausia žinių pagrindu augančią
ekonomiką pasaulyje, kurioje darni ekonominė plėtra būtų suderinta su didesniu ir geresnės kokybės
užimtumu ir tvirtesne socialine sanglauda“. (Lisbon European Council, 2000).
Verslumas - „tai vadovavimo ir organizavimo gebėjimai, būtini įmonių (firmų
savininkams), kad jų firma pagamintų daugiau reikiamų prekių bei teiktų paslaugų.“ (Žilinskas,
11
Martinkus, Staleronka, 2004, p. 12). Verslumą taip pat būtų galima apibrėžti kaip įgimtas ir įgytas
žmogaus savybes, kurios suteikia jam galimybę novatoriškai mąstyti, siekti naujų idėjų ir projektų
įgyvendinimo, suteikiančios jam galimybę aktyviai veikti visose gyvenimo srityse, prisiimti riziką,
sėkmingai valdyti ir organizuoti savo verslą, kad gaminant prekes ar teikiant paslaugas jis būtų kuo
pelningesnis. (Gegieckienė ir kt., 2009).
Įmonė - „tai savo firmos vardą turintis ūkinis vienetas įsteigtas įstatymų nustatyta tvarka tam
tikrai komercinei - ūkinei veiklai. Įmonę sudaro medžiaginių - daiktinių, finansinių ir materialinių
aktyvų, jos teisių ir pareigų kompleksas.“ (Žilinskas, Martinkus, Staleronka, 2004, p. 67).
Mokslinėje literatūroje ir internetiniuose puslapiuose galima rasti daug smulkaus ir vidutinio
verslo apibrėžimų, taigi smulkų ir vidutinį verslą galimą apibūdinti kaip įmones, kurios turi atitinkamą
darbuotojų skaičių, jų apyvarta ar kiti rodikliai neviršija nustatyto dydžio, taip pat joms labai dažnai
suteikiamos mokesčių ir kitokios lengvatos. (Vainienė, 2008).
Kitaip tariant tai vienas svarbiausių ekonomikos augimo veiksnių, nes jis įtakoja nacionalinės
ekonomikos konkurencingumą, užimtumo lygį bei visos šalies raidą. Kiekvienos valstybės vienas iš
pagrindinių tikslų yra skatinti smulkaus ir vidutinio verslo kūrimą ir gyvavimą, nes būtent jo dėka yra
kuriamos darbo vietos, didinamas šalies ekonominis augimas ir permainos. Autoriai išvardija įvairius
kriterijus, kurie turi atitikti smulkios ir vidutinės įmonės. Tą patį verslą galima apibūdinti ir kaip
smulkų, ir kaip stambų, o viskas priklausys nuo to kokie vertinimo kriterijai bus pasirinkti. Vieni
autoriai teigia, kad verslo dydis turėtų būti matuojamas pagal darbuotojų skaičių, turto dydį, pardavimų
skaičių, draudimą ir indėlių apimtis. (Bartkus, 2007). Kiti teigia, kad smulkų verslą apibūdina šie
kriterijai: įmonei vadovauja jos savininkas, įmonė užima mažą rinkos dalį, įmonės valdymas yra
nepriklausomas. (Stokes, 1992). Treti autoriai nurodo, kad matuojant įmonės dydį reiktų remtis šiais
kriterijais:
• Nuosavos lėšos – bendra investitorių kapitalo įdėjimų vertė. Akcinėse bendrovėse
investitoriais dažniausiai būna akcininkai, kurie perka akcijas, o kreditoriais – tie, kas suteikia
kreditus ir skolina pinigus;
• Balanso suma – bendra įmonei priklausančio turto suma, į kurią įskaitomi grynieji pinigai,
žaliavų ir prekių atsargos, žemė, įrengimai bei kitus resursai;
• Metinės įplaukos už realizuotą produkciją;
• Dirbančiųjų skaičius. (Banienė, Stoškus, 1994).
Lietuvos Respublikos smulkiojo ir vidutinio verslo plėtros įstatymas apibrėžia Lietuvos
smulkųjį ir vidutinį verslą, o nauja jo redakcija yra įsigaliojusi nuo 2015 m. sausio 1 d. Šiame įstatyme
yra apibrėžti smulkaus ir vidutinio verslo subjektai ir nurodyta kokių formų paramas jie gali gauti.
Remiantis šiuo įstatymu labai maža įmonė, maža įmonė ar vidutinė įmonė, atitinkanti šiame įstatyme
3 straipsnyje nustatytas sąlygas, ar verslininkas, atitinkantis šio įstatymo 4 straipsnyje nustatytas
12
sąlygas yra laikomas SVV subjektu. (LR smulkiojo ir vidutinio verslo plėtros įstatymo Nr. VIII-935 2,
3 ir 4 straipsnių pakeitimo įstatymas.   

					</p>
Savarankiškos įmonės - tai įmonės, kurios nėra priskiriamos partnerinei arba susijusiai įmonei. Visos
įmonės išskyrus tas, kurių 25 proc. ar daugiau įstatinio kapitalo ar balsavimo teisių priklauso vienai ar kelioms
įmonėms, kurios nėra mažos ar vidutinės įmonės.
Šaltinis: Lietuvos Respublikos smulkiojo ir vidutinio verslo plėtros įstatymo Nr. VIII-935 2, 3 ir 4 straipsnių pakeitimo
įstatymas, 2014.
Europos Sąjungos šalyse taikoma skirtinga smulkaus ir vidutinio verslo klasifikacija, todėl dėl
šių skirtumų kyla daug neaiškumų ir įvairių nesusipratimų, kadangi nėra nustatytų bendrų
klasifikavimo formų ir kiekviena Europos Sąjungos valstybė smulkias ir vidutines įmones apibūdina
skirtingai. Dėl kuriamų įvairių smulkaus ir vidutinio verslo rėmimo programų ir projektų atsirado
būtinybė suvienodinti ES šalių SVV standartus. (Savanevičienė, 2000) 1998 m. sausio 1 d. įsigaliojo
Europos Sąjungos komisijos parengtos rekomendacijos, kuriose nurodoma, kad smulkaus ir vidutinio
verslo subjektai turi būti klasifikuojami pagal: darbuotojų skaičių įmonėje, metinę apyvartą ir kapitalo
dydį. 2005 m. sausio 1 d. pradėta taikyti naujos ES komisijos rekomendacijos, kuriose prie jau buvusių
kriterijų prisidėjo įmonės savarankiškumas. Nors šios paruoštos ir pateiktos klasifikacijos yra
rekomendacinio pobūdžio, tačiau kai smulkaus ir vidutinio verslo įmonės nori gauti valstybės paramą
ji tampa privaloma, nes tokiu būdu siekiama išvengti nesusipratimų ir konkurencinių pažeidimų. Pagal
EK rekomendacijas pateikiami šie įmonių klasifikavimo kriterijai:
• Mikroįmonė (labai maža įmonė) - tai mažiau nei 10 darbuotojų turinti įmonė, kurios metinė
apyvarta ir (arba) metinė balanso suma neviršija 2 milijonų eurų.
13
• Maža įmonė (smulki įmonė) - tai mažiau nei 50 darbuotojų turinti įmonė, kurios metinė
apyvarta arba metinis balansas neviršija 10 milijonų eurų.
• Vidutinė įmonė - tai iki 250 darbuotojų turinti įmonė, kurios metinė apyvarta neviršija 50
milijonų eurų, arba balansinė turto vertė sudaro ne daugiau kaip 43 milijonų eurų. (Europos
Komisija,2015).
2 lentelė. Smulkiojo ir vidutinio verslo įmonių apibrėžimas pagal 2003 m. gegužės 6 d.
Europos Komisijos rekomendaciją
Darbuotojų skaičius Metinės
pajamos, mln. €
Turto balansinė
vertė, mln. €
Vidutinė įmonė <250 50 43
Maža įmonė <50 10 10
Labai maža įmonė <10 2 2
Šaltinis: Statistikos departamentas, 2009.
Galima teigti, kad smulkus ir vidutinis verslas padeda sukurti modernią ir dinamišką
ekonomiką. Išanalizavus Europos Sąjungos ir kitų išsivysčiusių šalių patirtį galima pastebėti, kad
smulkaus ir vidutinio verslo plėtra didele dalimi lemia rinkos ekonomikos konkurencingumą ir
augimą, taip pat smulkaus ir vidutinio verslo sektorius greičiausi pajunta paklausos ir pasiūlos
pokyčius rinkoje, taip pat sugeba į juos reaguoti, prisitaikyti prie jų, ir sugeba sukurti naujas darbo
vietas veiklose, kurių produktai ir paslaugos tuo metu turi didžiausią paklausą. Todėl SVV galima
laikyti vienu svarbiausių veiksnių skatinančiu ekonomikos augimą, ir turinčiu poveikį ne tik ūkio
raidai, bet ir socialiniam stabilumui. (Agnė ir kt., 2008).
Autoriai teigia, kad „smulkios ir vidutinės įmonės – tai pati mobiliausia, nuolat besikeičianti
įmonių grupė, kurios egzistavimas ir ekonominė būklė yra viena iš esminių rinkos santykiais pagrįstos
ekonomikos komponentų, turinti lemiamą poveikį bendram ekonomikos augimui ir socialiniam
stabilumui“. (Stripeikis, Žukauskas, 2004, p. 210). Smulkios ir vidutinės įmonės yra naujoviškos,
sugebančios greitai prisitaikyti prie pasikeitimų rinkoje, taip pat sugebančios atrasti naujas rinkas.
Norint sukurti naujus produktus ar paslaugas tai yra žymiai lengviau padaryti mažose įmonėse nei
didelėse, ir tai reikalauja žymiai mažiau investicijų. (Sūdžius, 2001). Taigi galima teigti, kad nuo
smulkaus ir vidutinio verslo priklauso šalies ūkio plėtra, naujų darbo vietų kūrimas, gyvenimo lygio
kėlimas ir rinkos ekonomikos sistemos funkcionavimas ir tobulėjimas. Yra žinoma, kad SVV įmonės
sukuria didelę dalį šalies pridėtinės vertės, todėl visoje Europos Sąjungoje, įskaitant ir Lietuvą
14
pagrindiniai verslo plėtros prioritetai turėtų būti sukoncentruoti į smulkųjį ir vidutinį verslą, ir
valstybės parama šiam verslui turėtų būti ne tik finansinė, bet ir kurianti palankesnę teisinę bazę šiems
verslam steigtis, vystytis ir gyvuoti. (Paunksnienė ir kt., 2011).
1.3. Smulkaus ir vidutinio verslo privalumai ir trūkumai
Smulkus ir vidutinis verslas įtakoja šalies ūkį, ekonomikos vystymąsi ir asmens, norinčio
pradėti savo verslą gyvenimą. Smulkaus ir vidutinio verslo privalumai suteikia pagrindą jo plėtrai,
vystymuisi ir gyvavimui. Šiuolaikinėje ekonomikoje labai svarbu nuosekli ir nenutrūkstanti inovacija,
nes tai viena ir pagrindinių ekonomiką veikiančių jėgų, taip pat šiuo metu rinkos yra nuolat kintančios,
todėl rinkos turi sugebėti prie kaitos prisitaikyti arba palikti rinką. „Smulkios įmonės atrodo
demokratiškesnės ir atsakingesnės visuomenei nei nutolusios didžiosios organizacijos, vykdančios
augimo strategijas, kurioms labiau rūpi turto kaupimas ar vieta bendruomenėje“. (Stripeikis,
Žukauskas, 2004, p. 210). Taip pat sukurti mažą įmonę reikalingas mažas kapitalas, tai yra palanki
forma šeimyniniam verslui, mažos įmonės sugeba tinkamai sureaguoti į rinkos pokyčius, taip pat
dažniausiai gamina geresnės kokybės produktus ar teikia paslaugas, taip pat mažų įmonių specialistai
turi galimybę kelti turimą kvalifikaciją, parodyti savo kūrybingumą, įprasminti save. (Bartkus, 2005).
Prie SVV privalumų galima būtų priskirti komercinį lankstumą, stambaus verslo priklausomybę nuo
mažų įmonių, taip pat SVV dažnai pasižymi veiklos įvairove, nedidelių, tačiau perspektyvių projektų
sudarymu ir netradicinėmis prekių pateikimo formomis. (Sūdžius, 2001). SVV įmonės dažniausiai
sugeba patenkinti specifinius vartotojų poreikius, kurių nesugeba patenkinti didelės įmonės, jos
orientuojasi į vietinius išteklius ir didžiausią dėmesį kreipia į vietinius vartotojų poreikius. SVV
vidutiniškai gauna didesnį pelną ir jei jų veikla sėkminga dažniausiai jos tampa stambiomis įmonėmis.
(Juozaitienė ir kt., 2002). Labai dažnai SVV įmonės sukuria naujus produktus ar paslaugas ir pateikia
juos vartotojams, o vėliau jų gamyba perima didelės įmonės. Kaip jau buvo minėta anksčiau šios
įmonės nereikalauja didelio investicinio turto, nes jos sugeba greitai reaguoti tiek į vietos, tiek į ES
rinkos pokyčius, ir prie jų prisitaikyti, taip sudarydamos konkurencingas sąlygas didelėms įmonėms.
(Vijeikis, Makštutis, 2008). Galima teigti, kad smulkus ir vidutinis verslas turi įtakos ekonomikos
augimui ir makroekonominiams rodikliams. SVĮ gyvavimo trukmė Europos Sąjungoje dažniausiai
būna gana trumpa ir siekia 2-3 metus, naujai sukurtos įmonės bankrutuoja jau pirmaisiais gyvavimo
metais, taip pat dažnai patiriami bankroto sukelti nuostoliai ir prarandamas asmeninis turtas. Nepaisant
to SVĮ yra remiamos, nes nebankrutavusios įmonės per trejus metus sukuria vidutiniškai nuo 2,5 iki
6,5 naujų darbo vietų, o po penkerių metų nuo 3 iki 8 naujų darbo vietų, taigi bet kuri ES narė yra
suinteresuota remti ir skatinti SVV plėtrą. (Baršauskas, 2003).
Apibendrinant galima būtų išskirti pagrindinius SVV privalumus:
15
• Naujų darbo vietų kūrimas;
• Mažas kapitalo poreikis;
• Greitas prisitaikymas prie nuolat besikeičiančių rinkų;
• Stambaus verslo priklausymas nuo smulkaus ir vidutinio verslo įmonių;
• Inovacijų įvedimas ir platinimas;
• Konkurencijos sudarymas.
SVV trūkumai ir silpnosios pusės priklauso ne tik nuo išorinių, bet ir nuo vidinių veiksnių.
Smulkaus ir vidutinio verslo veikla patiria didesnę riziką, todėl jų padėtis rinkoje yra ne tokia tvirta
kaip didelių įmonių, taip pat šiam verslui dažniausiai vadovauja asmenys, neturintys vadovo
kompetencijos ar ne tos srities specialistai, mažos įmonės jautriau reaguoja į įvairius verslo sąlygų
pasikeitimus, taip pat jos susiduria su sunkumais kai nori gauti papildomą finansavimą ar
bendradarbiauti su kitomis įmonėmis, nes partneriai dažnai mano, jog SVĮ nėra labai patiklios ir gana
atsargiai vertina bendradarbiavimo galimybes. (Urbonavičius, Ivanauskas, 2002). Mažose įmonėse
nėra didelės gamybos apimtys ir dėl to didėja gamybos kaštai, nėra skiriama pakankamai lėšų
reklamai, informacija apie rinkų pasikeitimus ne visada laiku gaunama arba jos nepavyksta tinkamai
apdoroti, nėra pakankamai lėšų samdyti darbuotojus, turinčius atitinkamą specializaciją, mažesnės
galimybės gauti finansavimą, nes smulkus ir vidutinis verslas priskiriamas prie padidintos rizikos
verslų, steigėjai dažnai turi per dideles ambicijas, kurias iš karto nori įgyvendinti, dažniausia smulkiam
ir vidutiniam verslui vadovauja asmuo neturintis vadybos žinių. (Juozaitienė ir kt., 2002). Smulkaus ir
vidutinio verslo pradžia reikalauja daug energijos ir darbo, verslo žlugimo grėsmė, padidėjusi rizika,
aplinkos stebėjimas ir sugebėjimas prie jos prisitaikyti, visuomet išliekanti galimybė dėl verslo
atsisakyti laisvalaikio, draugų, šeimos. (Bartkus, 2005). O įmonės sukūrimo paprastumas ir verslo
laisvė dažnai prisideda ne prie verslo sėkmės, o prie žlugimo. (Banienė ir kt., 1994).
Apibendrinant galima būtų išskirti šiuos trūkumus:
• Dėl nedidelių apimčių didėjantys gamybos kaštai;
• Nėra lėšų reklamai;
• Darbuotojams trūksta kvalifikacijos;
• Atsargiai vertinamos bendradarbiavimo galimybės.
Reikia paminėti, kad nepaisant visų išvardintų privalumų ir trūkumų mažos įmonės negali
lygiomis sąlygomis konkuruoti su didelėmis kompanijomis, nes jų kapitalas ir ištekliai yra riboti, taip
pat internacionalizacijos lygis yra žemesnis nei didelių įmonių, todėl smulkaus ir vidutinio verslo
įmonėms labai svarbi valstybės parama, tuo labiau, kad SVV svarba ekonomikoje yra nuginčijama ir
yra išskiriami socialinis, politinis, ekonominis ir evoliucinis SVV vaidmuo.
16
2. VERSLO PLĖTROS SKATINIMAS IR PARAMA
2.1. Verslo plėtra
Vienas svarbiausių ekonominės plėtros uždavinių yra smulkaus ir vidutinio verslo plėtros
skatinimas, nes tai padeda siekti pagrindinių šalies raidos tikslų: naujų darbo vietų kūrimo,
viduriniosios klasės stiprinimo, BVP augimo didinimo, regionų socialinių skirtumų mažinimo.
Smulkaus ir vidutinio verslo plėtrai reikalingos sąlygos yra žinios, lėšos ir tinkama aplinka, skatinanti
įmonių augimą ir stiprėjimą. Žinias būtų galima apibrėžti kaip tinkamą informacijos sklaidą ir
mokymo bei konsultavimo paslaugų prieinamumą. Kalbant apie finansinės smulkaus ir vidutinio
verslo padėties gerinimą svarbų vaidmenį turėtų atlikti valstybės teikiama finansinė parama. Aplinkos
tobulinimą galima butų apibrėžti kaip smulkiam ir vidutiniam verslui skirtos teisinės ir ekonominės
aplinkos gerinimą, atsižvelgiant į kitų išsivysčiusių šalių patirtį. Būtent šios trys sąlygos ir sudaro
pagrindinę smulkaus ir vidutinio verslo raidos esmę. (Valstybės žinios, 2000).
Verslo plėtra arba tobulinimas gali būti aprašomas kaip paprastesnė būsenos keitimasis į
sudėtingesnę. Verslo terminuose plėtra vartojama dviejuose pagrindiniuose kontekstuose:
• Norint apibrėžtį vieną iš keturių pagrindinių kompanijos funkcijų (likusios trys yra
administravimas, rinkodara, gamyba);
• Norint apibrėžtį metodą, naudojamą klausimų sprendimam, skatinančiam eiti teisinga linkme.
Kalbant apie plėtros funkcijas įmonėse jos dažniausiai yra skiriamos produktų plėtrai. „Rinkos
plėtra“ reiškia aptarnaujamos rinkos didėjimą, „organizacijos plėtra“ reiškia darbuotojų, grupių,
atsakomybės sričių ir pan. plėtrą ir tobulinimą. Nepaisant įvairių šio žodžio prasmės reikšmių,
pagrindinė žodžio „plėtra“ prasmė yra prekių ir paslaugų tobulinimas įmonėje, siekiant patenkinti
klientų poreikius ir taip didinti parduodamų prekių ar teikiamų paslaugų paklausą. Kitaip tariant verslo
plėtra sprendžia klausimą kaip per kuo trumpesnį laikotarpį sukurti didžiausią tai įmonei galimą
konkurencinį pranašumą. (Beck, Deminguc-Kunt, Levine, 2003).
Verslo plėtros sąvoka labai plati, todėl verslo plėtrą galima būtų apibrėžti kaip visų verslo
aplinką veikiančių bendrųjų (politinių, ekonominių, gamtinių, technologinių, socialinių, teisinių) ir
specialiųjų (vartotojų, tiekėjų, konkurentų) komponentų visumą. Į tai įeina ir verslo kūrimas, verslumo
ugdymas, prekių ir (ar) paslaugų rinka, parama verslui, inovacijų diegimas, intelektinės nuosavybės
apsauga. (Pakruojo plėtros studija.  			

                    </p>
Verslo plėtros terminas patraukliausias, kai kalbama apie staigią plėtrą. Ji gali būti apibrėžiama
kaip specialiai parengtas planas, orientuotas į verslo augimą, komercinės rizikos vertinimą ir susijęs su
pelno ir nuostolio ataskaitoje pateikiama pajamų eilute. Smulkaus ir vidutinio verslo plėtros strategija
iš esmės susijusi su dviem pagrindiniais klausimais:
17
1. kaip priimti svarbius sprendimus, susijusius su šiuo metu vykdomos veiklos plėtra ateityje;
2. kaip sukurti ir išnaudoti naujas verslo galimybes. (Karlof, Lovingsson, 2006).
Galimos verslo plėtros kryptys:
• Padidėjęs tiekimo asortimentas. Naujai sukurti produktai ar teikiamos paslaugos siūlomos
lojaliems klientams, taip galima sustiprinti kliento suvokiamą kokybę.
• Naujos klientų grupės. Atliekamos naujų pirkėjų paieškos neprarandant susiformavusios
tradicinės rinkos. Atsiradę nauji klientai prisideda prie didesnių pajamų gavimo, produktyvesnio ir
geresnio išteklių panaudojimo, kuris skatina įmonės plėtrą.
• Naujos geografinės rinkos. Įvertinant kiekvienos šalies ar regiono sąlygas ir kultūrą galima
ieškoti naujų geografinių rinkų, kuriose iki šiol įmonės nebuvo labai aktyvios.
• Globalizavimas. Siekis plečiant aptarnaujamas rinkas ir didinant potencialą apimti kuo
didesnę pasaulio dalį.
• Sinergija. Pats sinergijos terminas nėra tiksliai apibrėžiamas ir dažnai naudojamas neteisingai.
Dažniausiai jis sietinas su kompanijų susiliejimu. Tačiau šiame kontekste sinergija apibrėžiama kaip
tinkamas turimų žinių, įgūdžių ir pranašumų išnaudojimas siekiant sumažinti sąnaudas.
• Strategija kaip investicija. Tai dabartinis finansų paaukojimas dėl būsimo rezultato ir
patiriamo pelno ateityje. Priimami strateginiai sprendimai ne visuomet būna finansiškai naudingi
įmonei. Tokius sprendimus sunkiau priimti nei tuos kurie galėtų atsispindėti pelno ir nuostolio
ataskaitoje, todėl svarbu, kad įmonės vadovybė sugebėtų priimti tinkamus sprendimus susijusius su
galimu investicijų rezultatu ateityje.
• Organinis ar struktūrinis augimas. Organinis augimas - tai siekis užimti kuo didesnę rinkos
dalį ir įžengti į naujas rinkas naudojant savo vidinius resursus. Struktūrinis - augimas tai augimas
įsigyjant kitas įmones. Nors organinis augimas dažniau labiau vertinamas už struktūrinį, tačiau jų
abiejų efektyvumas priklauso nuo investuoto kapitalo dydžio ir jo grąžos. Organinis augimas
dažniausiai reikalauja mažiau investicijų, tačiau naujų įmonių nusipirkimas ar susiliejimas leidžia
greičiau įeiti į naujas rinkas.
• Rinkos sąlygos. Tai sugebėjimas tinkamai parinkti laiką naujų prekių ar paslaugų patekimui į
rinką. Kadangi tinkamai parinkti laiką labai sunku, nepavykus tokiam projektui prarandama daug
investicijų.
• Technologinis spaudimas. Dažnai dėl greitai besiplečiančių pramonės šakų rinkos vartotojai
nespėja suprasti siūlomų paslaugų ar prekių naudos ir privalumų, todėl įmonės turi laukti kol
atsiranda paklausa. (Karlof et al., 2006).
18
2.2. Paramos verslui formos
SVĮ gyvavimo trukmė Europos Sąjungoje dažniausiai būna gana trumpa ir siekia 2-3 metus,
naujai sukurtos įmonės bankrutuoja jau pirmaisiais gyvavimo metais, tai reiškia, kad naujai sukurtoms
įmonėms yra sunku išsilaikyti rinkoje, todėl joms reikia finansinės paramos. Kadangi rinkoje
išsilaikiusios įmonės kuria naujas darbo vietas ir padeda išlaikyti rinką konkurencingą tai bet kuri
valstybė yra suinteresuota remti ir plėsti smulkų ir vidutinį verslą. (Baršauskas, 2003).
Ne visos įmonės gali naudotis valstybės teikiama parama. Ja neturi teisės pasinaudoti:
• Valstybės ar savivaldybės įmonės;
• Įmonės, kurių daugiau kaip 1/2 įstatinio kapitalo ar balsavimo teisių priklauso valstybei ar
savivaldybei;
• Įmonės, kurių paskutinių finansinių metų vertinime, didesnę kaip 1/3 dalį pajamų sudaro
valstybės remtina veikla. Šio apribojimo galima išvengti, tik tuo atveju, jei valstybės suteikta
pagalba yra ar būtų naudojama konkrečios, valstybės neremiamos veiklos, pradžiai ar plėtrai.
Verslo įmonės visu savo gyvavimo laikotarpiu gali tikėtis paramos, tačiau gali pasitaikyti, kad
parama nebus:
• Pritaikyta, nes parama galima, tačiau ne toms veikloms, kurios įmonei reikalingos;
• Prieinama, nes įmonė ar jos projektas nėra konkurencingas ir neatitinkantis atrankos kriterijų;
• Pakankama, nes paramos vertė nebus pakankama projektui įgyvendinti ar norimam efektui
pasiekti.
Visos įmonės turi teisę pretenduoti ir naudotis suteikiama parama, bet jokia įmonė negalės
pasinaudoti visomis paramos priemonėmis, nes neatitiks jų keliamų reikalavimų. (Smagurauskienė,
2011). Iš vienos pusės smulkaus ir vidutinio verslo skatinimo priemonės vertinamos kaip informacijos
sklaida, verslininkų žinių, gebėjimų, aktyvumo ir verslumo gilinimas, iš kitos pusės kaip finansinė
parama smulkių ir vidutinių įmonių poreikiams tenkinti. Mokslinėje literatūroje galima rasti įvairiai
sugrupuotas, išanalizuotas ir susistemintas paramos formos rūšis, priemones, formas.
Vieni autoriai teigia, kad verslininkystės rėmimo formos gali būti:
• Tiesioginė ir netiesioginė finansinė parama;
• Teisinė ir administracinė parama;
• Parama per mokesčių politiką;
• Smulkaus ir vidutinio verslo konsultavimas ir mokymas. (Simanavičienė, 2004).
Kiti autoriai kaip smulkaus ir vidutinio verslo rėmimo šaltinius išskiria:
• Stambų verslą;
• Vyriausybę ir vietos valdžios institucijas;
• Mažų įmonių susivienijimą;
19
• Specializuotas organizacijas. (Savanevičienė, 2000).
Kaip svarbiausios smulkaus ir vidutinio verslo strateginės kryptys yra nurodytos:
• Verslo savivaldos plėtojimas;
• Smulkių ir vidutinių įmonių inovacinio potencialo stiprinimas;
• Verslo informacijos, konsultavimo ir mokymo paslaugų teikimas;
• Smulkaus ir vidutinio verslo ekonominės ir teisinės aplinkos tobulinimas,
• Didelių bei smulkių ir vidutinių įmonių bendradarbiavimo skatinimas;
• Smulkaus ir vidutinio verslo įmonių finansinių galimybių gerinimas. (Žukauskas, 2002).
Techninė parama- tai veiksmų programos prioritetų įgyvendinimas. Jiems įgyvendinti yra
naudojamos ES struktūrinių fondų lėšos ir valstybės biudžeto lėšos, skirtos veiksmų programos
prioritetų administravimo projektams; projektams, skirtiems informavimui apie veiksmų programas ir
projektams, skirtiems įvertinti veiksmų programas. (Įsakymas dėl techninės paramos administravimo
taisyklių patvirtinimo Nr. 1K-337, 2014).
Techninės paramos priemones verslui, taikomas Lietuvoje galima suskirstyti į šias dvi
kategorijas: netiesioginės ir tiesioginės.
3 lentelė. Techninės paramos priemonės
Techninės paramos priemonės
Netiesioginės techninės paramos
instrumentai
Tiesioginės techninės paramos
instrumentai - tiksliniams SVV projektams
įgyvendinti skirta parama
• Paslaugos skirtos verslo informacijos
gavimui;
• renginiai skirti verslo informacijos sklaidai;
• paslaugos skirtos konsultacijoms ir
mokymams;
• veiklą pradedančioms įmonėms lengvatinėmis
sąlygomis teikiamos patalpų nuomos
paslaugos.
• Projektai skirti įmonės darbuotojų gebėjimų
ugdymui;
• projektai skirti įmonės įvaizdžio kūrimui;
• įmonių dalyvavimas renginiuose ir parodose;
• kiti projektai.
Šaltinis: Europos Sąjungos ir kitų šalių techninės paramos smulkaus ir vidutinio verslo subjektams teikimo praktikos
analizė, 2005.
20
Lietuvoje teikiamos techninės paramos priemonės smulkaus ir vidutinio verslo subjektams gali
būti skirstomos į tris tipus: nemokamos, mokamos arba dalinai mokamos (jos suteikiamos
lengvatinėmis sąlygomis) ir yra finansuojamos iš šių šaltinių:
• Specialiom programom skirtų LR ūkio ministerijos lėšų;
• Savivaldybių biudžetų lėšų;
• Kitų šaltinių. (Europos Sąjungos ir kitų šalių techninės paramos smulkaus ir vidutinio verslo
subjektams teikimo praktikos analizė, 2005).
Nuo to laiko kai buvo atkurta Lietuvos nepriklausomybė, nuolat formuojasi paramos sistemos
skirtos verslo skatinimui. Valstybė stengiasi atlikti tam tikrus veiksmus, kurie būtų nukreipti į
planuojamą dalyvių kūrimą ir funkcijų palaikymą, tai pat stengiasi atlikti tam tikrus pakeitimus
valstybiniuose procesuose, kurie padėtų verslui gauti atitinkamas paramas ar paslaugas ir tokiu būdu
plėstis.
Skatinančioji pusė ir jos lūkesčiai. Valstybė nusprendusi remti verslą, gali parinkti tokius
rėmimo būdus, kurie jos manymu tuo metu atitinka smulkių ir vidutinių verslo subjektų poreikius ir
vystymosi ypatumus. Pasirinkdama rėmimo būdus valstybė galvoja ir apie paramos efektą, kitaip
tariant kokia bus investicijų grąža. Siekiant grąžos kuriamos tokios priemonės, kurios paskatintų
įmones elgtis taip, kaip jos nesielgtų esant yprastoms rinkos sąlygoms.
Skatinamoji pusė ir jos lūkesčiai. SVV įmonės į teikiamą paramą reaguoja labai įvairiai.
Daugelis įmonių nesinaudoja teikiamos paramos priemonėmis dėl to, kad jos yra ne tokios, kokių
reikia arba jas yra per sudėtinga gauti. Taip pat siūlomas skatinimo priemonių pobūdis nėra toks
įvairus, kad tiktų visų įmonių poreikiams tenkinti. (Viešųjų paslaugų verslui tinklo įstaigų valdymo
tobulinimo ir veiklos efektyvumo didinimo galimybių analizė, 2006).
Pagal elgesį naudojant SVV skatinimo priemones, galima išskirti tris įmonių grupes:
Aktyviosios. Šios įmonės nuo pat pradžių stengėsi mokytis ir aktyviai naudotis materialiomis
ir nematerialiomis paramos priemonėmis. Įgavusios patirties jos išmoko suderinti teikiamas paramos
priemones ir įmonės vystymosi strategiją, apsiskaičiuoti paramos kainą ir vertę. Jos sugebėjo sutaupyti
ne tik pinigus (naudojantis subsidijomis, paskolų lengvatomis ir kitomis finansinėmis priemonėmis),
bet ir laiką (naudojosi teikiamomis konsultacijomis, mokymais ir pan). Šioms įmonėms parama tapo
neatsiejama įmonės veiklos dalimi.
Pereinamosios. Tai įmonių dalis, laukiančių „tinkamo laiko“. Viena įmonių dalis siekia
sulaukti tinkamesnių ir lengvesnių paramos priemonių sąlygų, kitos nori pasimokyti iš parama jau
pasinaudojusių įmonių patirties. Šios grupės įmonės laikui bėgant pasiskirsto į dvi dalis: vienos pereina
prie aktyviųjų, kitos prie pasyviųjų.
Pasyviosios. Šiai grupei priklausančios įmonės nesinaudoja jokia parama, dėl kelių galimų
priežasčių. Vienoms atrodo gėdinga naudotis parama, kitos mano, kad neturi galimybės pasinaudoti
21
teikiama parama, ar kad ja pasinaudojus vis tiek vėliau teks ją gražinti. Dažniausiai viskas priklauso
nuo įmonę valdančiųjų požiūrio ir požiūriui pasikeitus šios įmonės atranda būdų išspręsti problemas
anksčiau trukdžiusias gauti parama. (Viešųjų paslaugų verslui tinklo įstaigų valdymo tobulinimo ir
veiklos efektyvumo didinimo galimybių analizė, 2006). Teikiamos paramos priemonėmis dažniausiai
taip ir nepasinaudoja įmonės, užsiimančios valstybės neremiama veikla. (Lietuvos Respublikos
Vyriausybės nutarimas Dėl valstybės neremtinos veiklos rūšių sąrašo patvirtinimo Nr. 4, 2003).
Smulkus ir vidutinis verslas patiria daug sunkumų, kurie yra susiję su valstybės parama, o tai
apsunkina darnų įmonių vystymąsi ir jų konkurencingumą. Įmonių verslumui įtakos turi valstybinės
institucijos, tokios kaip Lietuvos verslo paramos agentūros, valstybinių įstaigų teikiama techninė
parama, verslo inkubatoriai, verslo informacijos centrai, inovacijos centrai, mokslo ir technologijų
parkai bei savivaldybių sukurtų SVV skatinimo fondų teikiama parama. Valstybės teikiama parama
įmonėms reikalinga įsikūrimo ir augimo stadijose, nepriklausomai nuo to kokioje veiklos stadijoje yra
įmonė, o reikalingiausia tada, kai įmonė savo veikloje patiria sunkumų. (Grublienė, Lengvinienė,
2011).
Valstybė savo paramą smulkiam ir vidutiniam verslui teikia atsižvelgdama į Vyriausybės,
apskričių ar savivaldybių smulkiojo ir vidutinio verslo plėtros programas. Programos skirtos smulkaus
ir vidutino verslo plėtrai rengiamos ir finansuojamos iš valstybės ar savivaldybių biudžetų arba iš
valstybės ar savivaldybių piniginių fondų. (Lietuvos Respublikos smulkaus ir vidutinio verslo plėtros
įstatymo pakeitimo įstatymas NR. VIII-935, 2014).
Lietuvos Respublikos smulkaus ir vidutinio verslo įstatyme apibrėžiamos galimos paramos
formos:
• įstatymuose nustatyta tvarka taikomos mokestinės paskolos ir mokesčių lengvatos;
• finansinė parama, skiriama iš smulkaus ir vidutinio verslo skatinimo fondų;
• pagal smulkaus ir vidutinio verslo plėtros programas taikoma vyriausybės ir savivaldybių
finansinė parama;
• pagal verslo plėtojimo programas taikomos konsultacinės ir mokymo paslaugos;
• verslo inkubatorių ir technologinių parkų paslaugos;
• garantijų institucijų, draudimo įmonių ir kitų verslo plėtrą skatinančių institucijų, kurias
įsteigė vyriausybė parama;
• pagal verslo plėtojimo ir užimtumo programas lengvatinėmis sąlygomis teikiamos
kvalifikacijos kėlimo paslaugos;
• naujų darbo vietų kūrimui teikiama parama;
• mikrokreditavimo sistema, skirta verslui pradėti. (Lietuvos Respublikos smulkaus ir vidutinio
verslo plėtros įstatymo pakeitimo įstatymas Nr. VIII-935, 2014).
22
Išanalizavus valstybės paramą smulkaus ir vidutinio verslo plėtrai galima būtų išskirti du
pagrindinius paramos būdus:
1. Tiesioginė parama - tai lėšų suteikimas per valstybės pagalbos schemas konkrečiam įmonės
verslo plėtros projektui įgyvendinti. Šios lėšos skiriamos per dotacijas, subsidijas, kompensacijas.
2. Netiesioginė parama - tai netiesioginiai finansavimo šaltiniai, kitaip tariant viešosios
paslaugos lengvatinėmis sąlygomis. Tai gali būti mokesčių lengvatos, paskolų garantijos, teisinės
lengvatos, muitų lengvatos, pagalba rengiant projektus ir panašiai. (Smagurauskienė, 2011).
Kaip didžiausias kliūtis ar problemas, kurios trukdo gauti valstybės teikiamą paramą galima
būtų įvardinti:
• Didelius reikalavimus;
• Informacijos apie paramą stoką (šalies regionuose netolygiai išdėstyti informacijos
šaltiniai, visuomenėje nėra pakankamai informacijos apie verslo sąlygas ir problemas su
kuriomis susiduria verslininkai, trūksta leidinių ir informacijos lapelių;
• Biurokratines kliūtis. (Grublienė ir kt., 2011).
Subsidija - tai finansinė parama, kurią gali suteikti valstybė, savivaldybės institucijos ar kiti
tretieji asmenys ir kurios nereikia gražinti. Subsidijos gali būti skiriamos darbo užmokesčio
kompensavimui, naujų darbo vietų steigimui, palūkanų kompensavimui, projektų finansavimui ir kt.
(Versli Lietuva, 2015).
Dotacija – tai tikslinė pagalba įmonėms. Ji gali būti skirta ilgalaikio ar trumpalaikio turto
įsigijimui, produkcijos gamybos ar paslaugų teikimo finansavimui, parduodamos produkcijos ar
teikiamų paslaugų kainos sumažinimui, įmonių skolų apmokėjimui, veiklos nuostolio kompensavimui
ir panašiai. (Aleknavičienė, 2001). Valstybės suteiktos dotacijos yra pigiausia finansavimo forma, nes
ji nėra gražinama ir už ją nereikia mokėti palūkanų. (Wilson, 1997).
Kiti autoriai teigia, kad galima išskirti dvi pagrindines paramos verslui rūšis: finansinė ir
nefinansinė. Jos bus aprašomos sekančiuose skyriuose.
2.3. Finansinė parama verslui
2.3.1. Rizikos kapitalo fondas
Rizikos kapitalo fondas – tai rizikos kapitalo bendrovės investicinis fondas, kurį įsteigia
profesionalūs rizikos kapitalo investuotojai. Rizikos kapitalų investuojamos lėšos gaunamos iš kapitalo
perteklių turinčių turtingų verslo koncernų, pensijų fondų, draudimo bendrovių, ar pasiturinčių vienetų,
kurie tikisi uždirbti didesnį pelną, nei tuo metu galėtų pasiūlyti vertybinių popierių birža ar bankų
pasiūlytos palūkanos. Šis fondas turimas lėšas paprastai skiria investicijoms į nelistinguojamus
23
vertybinius popierius (t.y. įmonių, kurių akcijomis vertybinių popierių biržoje prekyba nevyksta).
Rizikos kapitalo fondai savo veikloje imasi inovatyvių, nežinomų ir dar neišbandytų sričių, skiria savo
finansavimą naujom verslo idėjom arba verslą pradedančiom įmonėm, naujų produktų kūrimui, kitų
įmonių kūrimui, nestokoja rizikos, todėl galima teigti, kad jų gaunama aukšta grąža priklauso nuo
prisiimtos didelės rizikos. (Kompetencijos gildija, 2006).
Rizikos kapitalo fondai savo investicijas skira:
• augančioms privačioms įmonėms. Iš rizikos kapitalo fondų finansuojamas tiek natūralus
augimas, tiek įmonių įsigijimas ir susijungimas;
• įmonių restruktūrizavimas. Įmonėms turinčios laikinų sunkumų arba artimiausiu metu
galinčioms jų turėti rizikos kapitalo fondai padeda atkurti jų mokumą, padengti susidariusias skolas.
Taip pat lėšos skiriamos verslo restuktūrizavimui kai įmonei reikalingos lėšos veiklos pertvarkymui;
• veiklą pradedančioms įmonėms. Lėšos skiriamos naujai įkurtoms įmonėms, kurios nori
plėstis, o tam yra reikalingos papildomos lėšos ir geri vadovavimo įgūdžiai;
• vadovybės išpirkimo sandorius, kai rizikos kapitalo fondų lėšos yra skiriamos didesnį įmonės
potencialą įžvelgiančioms vadovų komandoms, nei jų dabartiniai savininkai.
Dažniausiai fondai nedalyvauja kasdieninėje įmonės veikloje, tačiau prisideda prie įmonės
valdybos darbo, dalinasi savo patirtimi, žiniomis ir kontaktais, turimais finansų, veiklos planavimo,
organizacijos struktūros optimizavimo ir vadovų atrinkimo srityse.
Skirdami savo investicijas įmonėms, rizikos kapitalo fondai tikisi:
• verslo plėtros;
• stipraus vadovavimo;
• pardavimų pelningumo.
Iš rizikos kapitalo fondų finansuojami projektai ar bendrovės dažnai būna labai rizikingi.
Rizika kyla todėl, kad yra neapibrėžtos naujai sukurtų įmonių galimybės gauti pastovias pajamas, nėra
žinoma vadovybės ir akcininkų kompetencija bei sugebėjimas sąžiningai atlikti savo darbą.
Rizikos kapitalo teikiamomis galimybėmis turi teisę naudotis labai mažos, mažos ir vidutinės
įmonės. Verslininkas norėdamas gauti verslo idėjos ar verslo plėtojimo finansinę paramą, iš pradžių
turi kreiptis į rizikos kapitalo fondo valdytoją, kuris teikia tiesiogines investicijas į įmonių akcinį
kapitalą. KŪB „Lithuania SME Fund“ („BaltCap“) ir KŪB „LitCapital I“ tai 2010 m. įsteigti rizikos
kapitalo fondai, kurių pagrindinis tikslas yra investavimas į didelį augimo potencialą turinčias įmones
ir privačių investuotojų lėšų pritraukimas. (Practica capital, 2015).
2010 m. buvo įsteigtas „Verslo angelų fondas I“, kuris vykdo investavimą tik su „verslo
angelais“, t.y. bendrovėmis ar pasiturinčiais privačiais investuotojais, pasirengusiais investuoti turimą
kapitalą į bendroves ir kitas rizikingas veiklas bei dalintis asmenine verslo patirtimi su pasirinktos
bendrovės vadovais. Šį fondą valdo UAB „MES INVEST“ ir UAB „Strata“ konsorciumas. Šis fondas
24
kartu su privačiais investuotojais stengiasi investuoti į atsiperkančius projektus ir užsidirbti grąžą.
Verslo angelas investuoja 50% ir fondas investuoja po 50% (tame tarpe Valdytojas investuoja 5%),
kartu siekia įgyti 50% kontrolę. Investavimas vyksta išperkant naujai išleistos bendrovės akcijų
emisiją, ar tik dalį jos, o vėliau vykdant jų pardavimą. Taip pat su bendrove yra pasirašoma akcininkų
sutartis dėl bendro valdymo, strateginio plano sudarymo, pelno dalinimosi ir panašiai. 2012 m.
įsteigtas Pradinės stadijos rizikos kapitalo fondas ir rizikos kapitalo fondas, juos įsteigė Europos
investicijų fondas ir „Practica Capital“, o jų pagrindinis tikslas investicijos į mažas ir vidutines
Lietuvos įmonės. 2012 m. Baltijos šalių (Lietuvos, Latvijos ir Estijos) atstovai ir Europos investicijų
fondas pasirašė sutartį dėl Baltijos inovacijų fondo įsteigimo. Tai investicinis fondų fondas, kurio
tikslas vystyti Baltijos valstybių rizikos kapitalo rinkas. 
  
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
